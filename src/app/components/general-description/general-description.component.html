<div class="general_description">

    <app-margin></app-margin>

    <section id="articles">

        <article id="prerequirements">

            <p class="heading">Wymagania wstępne:</p>
            <p class="article-content">Kwalifikacja na studia I stopnia odbywa się na podstawie wyników egzaminu maturalnego, zgodnie z warunkami i trybem rekrutacji ustalonymi na dany rok akademicki</p>

        </article>

        <article id="title-after-studies">

            <p class="heading">Tytuł zawodowy nadawany po zakończeniu studiów:</p>
            <p class="article-content">Inżynier</p>

        </article>

        <article id="figure">

            <p class="heading">Sylwetka absolwenta, możliwości zatrudnienia:</p>
            <p class="article-content">Absolwent studiów I stopnia kierunku Informatyka Stosowana posiada kwalifikacje obejmujące wiedzę, umiejętności i kompetencje inżynierskie w zakresie:
                Architektury i organizacji komputerów oraz programowania urządzeń niskiego poziomu, stanowiących m.in. elementy Internetu Rzeczy,
                Języków programowania, algorytmów i struktur danych, paradygmatów programowania oraz technik efektywnego programowania,
                Sieci komputerowych, administracji systemami i cyberbezpieczeństwa,
                Baz i hurtowni danych, w tym projektowania baz danych
                Projektowania oprogramowania oraz zarządzania projektem programistycznym,
                Zaawansowanych metod i narzędzi programistycznych, sztucznej inteligencji i inżynierii wiedzy, aplikacji mobilnych oraz systemów rozproszonych, • Różnych aspektów multimediów,
                Trendów rozwojowych w informatyce.

                Absolwent posiada również wiedzę z zakresu nauk podstawowych: analizy matematycznej, algebry z geometrią analityczną, logiki, matematyki dyskretnej, rachunku prawdopodobieństwa i statystyki oraz fizyki, które są niezbędne z punktu widzenia rozwiązywania problemów inżynierskich i ewentualnej kontynuacji nauki na studiach II stopnia. Istotnym uzupełnieniem wykształcenia inżyniera informatyka jest wiedza dotycząca podstaw przedsiębiorczości oraz społecznych i zawodowych problemów informatyki. Ponadto absolwent zna język angielski w stopniu umożliwiającym mu swobodne wypowiadanie się, również w formie pisemnej, na tematy związane z wykonywaną pracą. Dużą rolę w kształceniu inżynierów informatyków przywiązuje się też do umiejętności miękkich, takich jak umiejętność prezentacji, np. wyników własnej pracy oraz umiejętność pracy w zespole. Absolwent studiów pierwszego stopnia kierunku Informatyka Stosowana może być zatrudniony w firmach informatycznych i działach IT banków i instytucji finansowych, przedsiębiorstw i instytucji gospodarczych we Wrocławiu, jak i na terenie całej Polski, a nawet poza jej granicami. Absolwenci zatrudniani są na stanowiskach projektantów oprogramowania, programistów, testerów oprogramowania, serwisantów, administratorów systemów czy specjalistów do spraw bezpieczeństwa cyfrowego.</p>

        </article>

    </section>

</div>
